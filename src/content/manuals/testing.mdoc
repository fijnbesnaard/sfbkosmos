---
title: 'Testing '
language: nl
enableCoverPage: true
coverDate: 2026-02-21
showToc: true
tocMinLevel: 2
tocMaxLevel: 3
tags: []
isAI: false
---
Beste Nadia,

Bedankt voor de heldere en uitvoerige briefing, mijn bezoek aan het hospice was inspirerend. Ik zie veel mogelijkheden om een moderne en gebruiksvriendelijke website te creëren die bijdraagt aan jullie doelen. Graag deel ik mijn perspectief.

<div class="section-hero cogs">
<h2>Kijk op doelstellingen en doelgroepen</h2>
</div>

Een website moet niet alleen esthetisch aantrekkelijk zijn, maar ook daadwerkelijk bijdragen aan het behalen van de doelstellingen van Joods Hospice Immanuel. De website kan als instrument ingezet worden om:

- **Bewustzijn te vergroten:** De website moet een accurate en indrukwekkende weergave zijn van de zorg en ondersteuning die Joods Hospice Immanuel biedt.
- **Betrokkenheid te stimuleren:** Bezoekers moeten zich aangesproken voelen en eenvoudig de informatie vinden die zij zoeken, of het nu gaat om doneren, vrijwilligerswerk of het aanvragen van zorg.
- **Communicatie te vergemakkelijken:** De website moet een centraal punt zijn voor communicatie met alle doelgroepen, van verwijzers tot families en van donateurs tot vrijwilligers.

<div id="doelen" class="section"></div>

<div class="section-hero wordpress">
<h2>WordPress</h2>
</div>

WordPress blijft in mijn ogen het ideale CMS voor de website. Het is gebruiksvriendelijk, flexibel en biedt talloze mogelijkheden. Denk daarbij aan:

- **Eenvoudig content beheren:** Zelf pagina's aanpassen en nieuws toevoegen is heel goed te doen.
- **Uitbreidbaar met plugins:** Voor extra functionaliteiten zoals donatieformulieren, meertaligheid en SEO-optimalisatie.
- **Grote community:** Altijd hulp en ondersteuning beschikbaar.

<div id="wordpress" class="section"></div>

<div class="page-break"></div>

<div class="section-hero route">
<h2>Plan van aanpak</h2>
</div>

### Functionaliteiten

- **Duidelijke navigatie:** De uitdaging ligt in het **ordenen van de informatie** die Joods Hospice Immanuel wil overbrengen op de verschillende doelgroepen. Zo simpel en helder mogelijk alle doelgroepen aanspreken en leiden naar de informatie die voor hen relevant is.
- **Nieuws/blog:** Deel inspirerende verhalen, nieuwsberichten en updates via een blog en leidt daar naartoe vanuit sociale media. Zo blijven jullie top-of-mind bij bezoekers en vergroten jullie online zichtbaarheid.
- **Eenvoudig doneren:** Er kan direct worden gedoneerd met Donate with Mollie, en Tikkie. Ook zijn er verschillende andere methoden om te doneren, hierbij kan ook qua navigatie winst behaald worden.
- **Integratie extern(e) platform(s):**
  - **formulieren vanuit CRM embedden:** - Er valt wat voor te zeggen om het registreren van persoonsgegevens buiten de database van de website (bijvoorbeeld met een CRM) te doen, dit vooral vanuit privacy oogpunt.
  - **formulieren met een WordPress plugin:** - Als persoonsgegevens in de database van de website worden opgeslagen, dan moet een systeem worden neergezet waarbij de privacy van belangstellenden het beste gewaarborgd wordt. (denk aan o.a. het verwijderen van persoonsgegevens uit de database)
  - [**Mailchimp**](https://mailchimp.com/) wordt vaak gebruikt voor **nieuwsbrieffunctionaliteit**, inschrijfformulieren voor lijsten op Mailchimp kunnen eenvoudig op de website worden geplaatst.
- **meertalige website**
  - **met een plugin zoals WPML** kan content handmatig vertaald word. Hiermee heb je volledige controle over vertalingen, daar staat tegenover dat er wel tijd gaat zitten in het verzorgen en bijhouden van de vertalingen.
  - **met een plugin als GTranslate** wordt content "on-the-fly" automatisch vertaald met behulp van AI en Google Translate. De kosten van de plugin zijn wat hoger (+/- €250,- / jaar), daar staat tegenover dat er geen tijd hoeft te worden gestoken in het vertalen van content en dat talen gemakkelijk kunnen worden toegevoegd of verwijderd.
- **Waarborgen privacy:** Van belang is een goede implementatie van een privacyverklaring en een cookiebeleid, met behulp van een plugin kan de website voldoen aan de vereisten van de AVG.

<div id="functionaliteiten" class="section"></div>
<div class="page-break"></div>

## Content

De huidige website kan worden genomen als uitgangspunt en in de briefing is al een voorzet gedaan voor de hoofdnavigatie.

- Home
- De zorg
  - Opname > aanmeldformulier
  - Zorg & Welzijn
  - Beleid / Gedragscode
- Over ons / About us (Joods Hospice Immanuel)
  - Geschiedenis
  - Missie/visie
  - Team
  - Bestuur
  - Jaarrekeningen
  - De organisatie (AMBI)
  - Partners/ Samenwerking
- Team
- Vrijwilligers
- Verwijzers
- Nieuws
- Steun ons
  - alle verschillende manieren om te steunen
- Contact

### 1 Heading !

Met een scan van de huidige website kom ik in totaal op 46 actieve pagina's en 10 pagina's die niet actief (404 of redirected) zijn. Dit geeft een idee van de hoeveelheid content die een plek moet krijgen en overgezet zal moeten worden.

De huidige content van de website vormt een goede basis voor de nieuwe website. We kunnen deze content overzetten en optimaliseren voor leesbaarheid en SEO.

Om het beheer van de website zo eenvoudig mogelijk te maken, werken we met 'custom post types'. Dit zijn als het ware bouwstenen waarmee we verschillende soorten content kunnen creëren, zoals:

- Nieuwsartikelen
- Profielen van vrijwilligers
- Informatie over donatiemogelijkheden
- Jaarrekeningen

<div id="actual-content" class="section"></div>
<div class="page-break"></div>

### Maatwerk WordPress Thema

Ik ontwikkel een uniek WordPress thema dat naadloos aansluit bij jullie huisstijl en functionaliteiten. Hierbij maak ik gebruik van beproefde tools en plugins zoals Elementor Pro, Advanced Custom Fields Pro en Yoast SEO om een optimale gebruikerservaring en vindbaarheid te garanderen.

### Eenvoudig content beheren

Het thema wordt zo ingericht dat het beheren van content heel duidelijk en eenvoudig is. Ik maak een duidelijke handleiding, waar ik samen met de contentbeheerder(s) doorheen loop. Natuurlijk kun je me altijd bereiken voor vragen.

Ik raad aan om het aantal mensen dat toegang heeft tot de achterkant van de website te beperken. Meer gebruikers betekent meer kans op ongewenste gevolgen.

<div id="custom-thema-handleiding" class="section"></div>
<div class="page-break"></div>

<div class="section-hero hourglass-start">
<h2>Planning</h2>
</div>

### 1. Grafisch ontwerp (november)

In eerste instantie zal het zwaartepunt van dit project liggen bij het grafisch ontwerp; de huisstijl, logo, kleuren, typografie en vorm. Ik zou graag gekoppeld worden aan de vormgever/vormgeefster, de ervaring leert dat het de efficiëntie ten goed komt als ik kan meewegen in het maken van bepaalde keuzes. Als er qua ontwerp eind november in grote lijnen duidelijk is hoe de website eruit komt te zien kan ik starten met ontwikkeling.

### 2. Setup WordPress installatie & thema (eerste week december)

De website zal in een lokale omgeving ontwikkeld worden. Tussentijds zal ik op sleutelmomenten in een testomgeving de voortgang ook beschikbaar maken voor belanghebbenden. De huisstijl wordt vertaald naar de webomgeving met css en in elementor instellingen.

### 3. Implementatie functionaliteiten en plaatsen content (voor 20 december)

In deze bouwfase krijgt de website echt vorm. Fijn om dan korte communicatielijnen te hebben en eventueel ook de mogelijkheid om de vormgever nog een vraag te stellen.

**N.B.** Ik heb in de kerstvakantie een reis gepland van 21 december 2024 t/m 3 januari 2025, dan ben ik minder goed bereikbaar.

<div id="planning" class="section"></div>
<div class="page-break"></div>

<div class="section-hero">
<h2>Begroting</h2>
</div>

### Kosteninschatting Website Ontwikkeling

Het betreft een inschatting, de keuzes op het gebied van vormgeving zullen ook invloed hebben op de daadwerkelijke tijdsbesteding van de webdeveloper.

Op basis van de briefing en mijn analyse hierboven schat ik de ontwikkeltijd van de website in op 5 - 8 werkdagen, ik reken met een uurtarief van €92,- excl. btw

{% table %}
- Uren
- Omschrijving
---
- 4
- - Setup website <br>- Testomgeving inrichten
---
- 6
- - Setup JHI thema <br>- Custom Post Types <br>- Velden instellen voor de Custom Post Types
---
- 24
- Web development <br>- doorvoeren UX- en grafisch ontwerp<br>- Posttemplate ontwikkelen<br>- Paginatemplates ontwikkelen<br>- Posttype archieven ontwikkelen (overzichtspagina's)<br>- Posttype singles ontwikkelen (detailpagina's)<br>- iteraties met ontwerper en team
---
- 4
- - Instellen plugins <br>- SEO <br>- Security <br>- Privacyverklaring en cookiestatement
---
- 6
- - Manual voor content management <br>- Doornemen manual met contentbeheerders <br>- Beschikbaarheid voor vragen over contentbeheer
---
- 4
- "Live" gaan <br>- Setup hosting & SSL <br>- Verhuizing naar `live` omgeving
{% /table %}

Totaal => 4416,- excl. btw

<div id="kosteninschatting" class="section"></div>
<div class="page-break"></div>

### Vaste kosten om rekening mee te houden

**Domein & Hosting**

Ik heb een sterke voorkeur voor hosting in mijn omgeving op Siteground. Dit kan terwijl de rest ( bijv. oa e-mail ) blijft staan op de huidige server. De voorgestelde hosting biedt veel voordelen (snelheid en backups etc.) + ik werk hier heel makkelijk mee. Hosting op een eigen server is zeker mogelijk, maar dan moet ik ook wat tijd inruimen om die omgeving te verkennen.

Het lijkt erop dat de mail momenteel via Microsoft loopt. Als dat het geval is, kan ik de instellingen van de huidige server overnemen kan het huidige hostingpakket worden stopgezet.

- hosting €120,-/jaar

**Plugins**

- Elementor Pro (€49,- / jaar)
- Complianz Privacy Suite (€59,- / jaar)
- [?] Een formulierenplugin (€99,- / jaar)
- [?] GTranslate (€250,- / jaar)
- [?] WPML (€39,- / jaar)

**Basic Onderhoud, updates & beveiliging**

minimaal elk half jaar:

- een complete backup van de website wordt gemaakt die lokaal wordt gecheckt
- alle beschikbare updates worden doorgevoerd
- de website wordt nagelopen op eventuele problemen, opgelost waar dat snel kan
- €184,- / jaar

Het Basic Onderhoud behelst een maximale tijdsbesteding per jaar van 2 uur. Mocht er meer tijd nodig zijn volgt er eerst afstemming.

<div id="vaste-kosten" class="section"></div>

<div class="page-break"></div>

<div class="section-hero">
<h2>Uitdagingen, Kritische Punten en Advies</h2>
</div>

- **Content migratie:** Het overzetten van content van de oude naar de nieuwe website vereist zorgvuldige planning en uitvoering. Ik zou graag z.s.m. een kopie willen draaien van de huidige website.
- **Foto's en beelden:** Ik denk dat mooie beelden wonderen kunnen doen voor de uitstraling van de website! Overweeg om een professionele fotograaf in te schakelen.

Voor vragen of overleg blijf ik beschikbaar. Ik kijk uit naar een vruchtbare samenwerking en heb er vertrouwen in dat we een mooi resultaat neer kunnen zetten.

Enthousiaste groet,

&nbsp;

Niels Hartog

<div id="sign" class="section"></div>
